Інструменти
Варіометри
З 2021 року основним обсерваторним приладом є варіометр LEMI-025 №063 розробки і виробництва Львівського центру Інститут космічних досліджень НАН України та ДКА України, встановлений за географічним меридіаном (координати XYZ). Його буде доповнено конструктивно ідентичним варіометром LEMI-025 №080, встановленим за магнітним меридіаном (координати HDZ).
Варіометри моделі LEMI-025 мають часове розділення 1 с і інтервал опитування 0.1 с. Вони відрізняються дуже високою чутливістю, низьким рівнем власних шумів, а їхній вбудований годинник автоматично синхронізується з GPS. Вони записують дані у форматі IAGA-2002. 
Інформація від розробника: https://www.isr.lviv.ua/lemi025.htm
Варіометри цієї моделі замінили своїх попередників LEMI-008 №002 та №016 з часовим розділенням 1 хвилина. 
Інформація від розробника: https://www.isr.lviv.ua/lemi008.htm

Скалярні магнітометри
Скалярні вимірювання напруженості магнітного поля проводяться компактним обсерваторним магнітометром на ефекті Оверхаузера GSM-90 розробки і виробництва канадської компанії Gem Systems. Він працює в режимі неперервного запису з часовим розділенням 1 хвилина і опитується кожні 5 секунд. 
Інформація від розробника: https://www.gemsys.ca/scalar-magnetometers/
Він замінив скалярний магнітометр на ефекті Оверхаузера POS-1 російської розробки.

Абсолютні вимірювання
Для абсолютних вимірювань використовуються механічний теодоліт T1 виробництва швейцарської компанії Wild-Heerbrugg (наразі припинила існування) з одновісним ферозондовим магнітометром MAG-01H виробництва британської компанії Bartington та скалярний магнітометр-градіометр на ефекті Оверхаузера GSM-19 виробництва канадської компанії Gem Systems. 
Інформація від розробника GSM-19: https://www.gemsys.ca/rugged-overhauser-magnetometer/. 
Інформація від розробника MAG-01H: https://www.bartington.com/products/mag-01h/

Історичні інструменти
Варіометри:
магнітограф La Cour, залишився від британців, початково було 2 комплекти — грубий і точний, на момент передач залишався 1, працював з 1957 по 2006 рік;
EDA FM-100B, залишився від британців, 2 комплекти, працював з 1974 по 2006 рік, у 2019 році останній комплект був фізично демонтований;
LEMI-008 №02, координати HDZ, часове розділення 1 хв, частота опитування 1 с, прийомка з 1998 по 2004 рр., експлуатація з 2004 по 2019 рр., вийшов з ладу у травні 2019 р.;
LEMI-008 №16, координати XYZ, часове розділення 1 хв, частота опитування 1 с, прийомка з 1998 по 2004 рр., експлуатація з 2004 по 2021 рр., в резерві з 17.02.2021, не працює GPS-синхронізація годинника;
LEMI-025 №063, встановлений за географічним меридіаном (координати XYZ), часове розділення 1 с, частота опитування 0.1 с, прийомка з 2019 р., з 17.02.2021 є основним, дуже висока чутливість, низький рівень власних шумів, є власна GPS-синхронізація годинника, спроєктований для спільної роботи зі скалярним магнітометром POS-1, записує дані у форматі IAGA-2002;
LEMI-025 №080, має бути встановлений за магнітним меридіаном (координати HDZ), конструктивно ідентичний попередньому.


Кімната варіаційних вимірювань до апгрейду 2019 року. Зліва направо: варіометр EDA FM-100B (зараз на цьому місці встановлений LEMI-025 №063), варіометр LEMI-008 №16, варіометр LEMI-008 №02, магнітограф La Cour.

Магнітні теодоліти:
THEO-020B з сенсором Bartington MAG-01H, залишився від британців, використовувався принаймні до 2022 року;
Wild T1 з сенсором MAG-01H, встановлений у 2022 році, наразі є основним.

Скалярні магнітометри:
Barringer GM-122 — канадський переносний протонний магнітометр на батарейках, що залишився від британців; призначений переважно для геологічної розвідки, використовувався імовірно з 1973-74 років по 2005-06 роки для абсолютних вимірювань;
PMP-8 — польський протонний магнітометр, використовувався з 2005 року принаймні по 2022 рік для абсолютних вимірювань;
POS-1 — російський магнітометр на ефекті Оверхаузера, в експлуатації з 2011 року, мав режим неперервного запису, мав конструктивний недолік у вигляді внутрішнього годинника з суттєвим дрейфом біля 0,2 с/добу, а також за принципом роботи створював паразитні сигнали, що реєструвалися варіометрами, що вимагало складних процедур синхронізації вимірів і фільтрації даних, принаймні до 2022 року також використовувався для абсолютних вимірювань;
GEM GSM-19 - канадський магнітометр-градіометр на ефекті Оверхаузера, в експлуатації принаймні з 2022 року;
GEM GSM-90 - компактний обсерваторний варіант GSM-19, що має режим неперервного запису, в експлуатації принаймні з 2022 року.
