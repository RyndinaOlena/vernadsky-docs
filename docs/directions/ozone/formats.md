Формати даних
Дані, отримані до 2004 року, зберігаються у форматі WDC.
Фінальні дані, отримані з 2004 року, зберігаються у форматах INTERMAGNET: IAF, IYF, IAGA-2002. Опис цих форматів наведено тут: https://tech-man.intermagnet.org/stable/appendices/archivedataformats.html і тут: https://tech-man.intermagnet.org/stable/appendices/dataformats.html.
Для передачі даних в INTERMAGNET використовується формат IMF.
Усереднені дані від LEMI-025 надходять у форматі IAGA-2002 з часовим розділенням 1 секунда (AIAYYYYMMDDv.sec) та 1 хвилина (AIAYYYYMMDDv.min), первинні дані з часовим розділенням 0.1 секунди надходять у пропрієтарному текстовому форматі (AIAYYYYMMDDv.txt).
Усереднені дані від LEMI-008 зберігаються у пропрієтарному текстовому форматі з часовим розділенням 1 хвилина (YYMMDD00.MAG).
Дані від скалярних магнітометрів PMP-8 та POS-1 заносяться в табличку в Excel ABS_BAS_MM.YYYY.xlsx, де розраховуються базові лінії за т. зв. методикою А, і експортуються з неї у текстові файли abs_YYYY_MM.txt та baseline_YYYY_MM.txt. В ту ж табличку заносяться результати роботи програм magdata1 та abs-lemi025 (т. зв. методика B). З 2022 року для цього використовується програма abs, що штатно застосовується на польських і українських магнітних обсерваторіях.
Дані від скалярних магнітометрів GSM-19 та GSM-90 зберігаються у власних пропрієтарних текстових форматах.
Протоколи абсолютних вимірювань передаються у вигляді відсканованих паперових протоколів у форматі PDF, а також (за наявності) у текстовому форматі.
Локальні K-індекси для ISGI містяться у файлі Ki_MM_YYYY.txt.
Текстовий звіт за місяць з описом поточного стану українською мовою міститься у текстовому файлі Mag_YYYY_MM.txt.
