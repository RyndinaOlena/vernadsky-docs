# Метрологічний опис

## Режим надходження даних

### Передача до ДУ НАНЦ

На даному етапі передача даних УАС до ДУ НАНЦ здійснюється **двічі на місяць**, орієнтовно **4 та 16 числа** кожного місяця у складі звітів чергової антарктичної експедиції і містить лише первинні дані.

Технічно передача звітів здійснюється шляхом завантаження даних з УАС у хмарне сховище **Google Drive**.

- **Завантаження 16 числа** містить лише варіації
- **Завантаження 4 числа** містить варіації, абсолютні значення і текстовий звіт

### Передача до Intermagnet

Передача даних УАС до міжнародної мережі **Intermagnet** здійснюється відповідно до процедур, описаних у <https://tech-man.intermagnet.org/stable/chapters/submitdata/toc_submitdata.html>.

**Характеристики передачі:**

- Дані у форматі **IAGA-2002** передаються **щоденно** із затримкою у **2 доби**
- Базові лінії визначаються за підсумками року і передаються **до 1 липня** наступного року
- Резервний канал передачі даних — **електронною поштою**

### Передача до ISGI

Передача даних УАС до міжнародного центру геомагнітних індексів **ISGI** здійснюється **щомісяця**.

Дані передаються **електронною поштою**.

---

## Структури даних

У системі зберігаються дві основні категорії:

### 1. Первинні (сирі) дані

- безпосередні результати вимірювань
- журнали спостережень, технічні звіти
- використовуються для:
  - перевірки та відтворюваності
  - виправлення помилок
  - повторної обробки іншими алгоритмами
  - крос-калібрування приладів
  - аналізу вікових змін характеристик
- призначені насамперед для авторів-постачальників даних
- **Доступ**: лише за окремим запитом через адміністратора

### 2. Наукові дані

- призначені для оприлюднення у форматах, прийнятих у мережі **INTERMAGNET**
- формуються з первинних шляхом стандартизованої обробки
- включають:
  - записи варіацій магнітного поля, очищені від збоїв
  - базову лінію (за абсолютними вимірюваннями)
  - **K-індекси** (за магнітограмами)
- вимоги та формати: див. **INTERMAGNET Technical Reference Manual**

---

## Добові файли та неперервні масиви

Недолік стандартних даних другої категорії: хвилинні та секундні ряди обмежені однією добою, що ускладнює аналіз тривалих геомагнітних подій.

**Наш підхід:**

- формуємо **неперервний масив щосекундних вимірів** (1 Гц)
- дозволяємо об'єднувати довгі часові відрізки
- реалізовано візуалізацію та вивантаження за довільні проміжки часу
- підтримується зміна семплінгу (наприклад, 1 с → 5 с, 1 хв, 1 год)

---

## Доступ

- **Наукові дані**: доступні авторизованим користувачам через веб-інтерфейс, у форматі **IAGA-2002**
- **Первинні дані**: видаються лише за запитом через адміністратора
